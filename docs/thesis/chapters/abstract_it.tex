Le Graph Neural Networks sono una classe di modelli di Machine Learning e rappresentano l'approccio predefinito nel trattamento dei dati strutturati a grafo, comprendendo domini che vanno dai social netowkrs alla chimica molecolare.
Soprattutto nell'era contemporanea dei Big Data, sono spesso necessari acceleratori hardware dedicati al fine di ottenere prestazioni di calcolo ottimali durante l'elaborazione di grandi quantità di informazioni.
Le FPGA offrono una soluzione promettente grazie al loro parallelismo intrinseco, ma il processo di traduzione dei modelli di Graph Neural Networks in acceleratori su FPGA è complesso e richiede conoscenze e competenze specifiche.
Questa tesi affronta la sfida dell'accelerazione delle Graph Neural Networks su Field-Programmable Gate Arrays.
Essa introduce una toolchain completa che semplifica il processo di transizione dal framework di alto livello PyTorch agli acceleratori hardware sintetizzati mediante High-Level Synthesis.
Questa toolchain non solo consente una sintesi completa, ma offre anche la possibilità di utilizzare diverse ottimizzazioni durante le fasi di sintesi.
I risultati sperimentali dimostrano l'efficacia della toolchain, confermando miglioramenti sostanziali sia nelle prestazioni che nell'utilizzo delle risorse.
Gli acceleratori sintetizzati mostrano una maggiore velocità di inferenza, pur mantenendo l'accuratezza dei modelli GNN\@.
Inoltre, la flessibilità della toolchain consente a ricercatori e ingegneri di esplorare tecniche di ottimizzazione adatte alle loro specifiche applicazioni GNN, colmando efficacemente il divario tra il framework di alto livello PyTorch e gli acceleratori basati su FPGA\@.
In conclusione, questa tesi presenta una nuova toolchain che facilita la traduzione completa delle Graph Neural Networks implementate in PyTorch in implementazioni accelerate su FPGA\@.
Consentendo l'accesso diretto a diverse ottimizzazioni durante la fase sintesi, la toolchain contribuisce a innovare il campo dell'accelerazione di GNN ad alte prestazioni su FPGA\@.
\\
\\
\textbf{Keywords:} Graph Neural Network, Accelerazione Hardware, High-Level Synthesis, FPGA, Metodologia di sintesi % Keywords